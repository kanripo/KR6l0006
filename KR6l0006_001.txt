#-*- mode: mandoku-view; -*-
#+DATE: 2015-08-30 20:47:29.809011
#+TITLE: 眾事分阿毘曇論
#+PROPERTY: CBETA_ID T26n1541
#+PROPERTY: ID KR6l0006
#+PROPERTY: SOURCE Taisho Tripitaka Vol. 26, No. 1541
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@SHENG
#+PROPERTY: LASTPB <pb:KR6l0006_T_001-0627a> 
#+PROPERTY: JUAN 1
¶
No. 1541 [No. 1542]¶
眾事分阿毘曇卷一¶
¶
尊者世友造¶
宋天竺三藏求那跋陀羅¶
共菩提耶舍譯¶

五法品第一五法¶

問云何五。答謂色心心法心不相應行無為。¶
云何色。謂四大及四大造色。云何四大。謂地¶
界水火風界。云何造色。謂眼根耳鼻舌身根¶
色聲香味觸入少分。及無作色。是名色法。云¶
何心。謂意及六識。云何六。謂眼識耳鼻舌身¶
意識。是名心法。云何心法。謂若法心相應。謂¶
受想思觸憶欲解脫念定慧信精進覺觀放逸¶
不放逸善根不善根無記根一切結縛使煩惱¶
上煩惱纏若智若見若無間等。此及餘心相¶
應共起者。是名心法法。云何心不相應行。謂¶
若法不與心相應。謂諸得無想定滅盡定無¶
想天命根種類處得事得入得生老住無常名¶
身句身味身。此及餘不與心相應共起者。是¶
名心不相應行法。¶

云何無為。謂三無為。虛空。數滅。非數滅。是¶
名無為法。¶

云何地界。謂堅。云何水界。謂濕潤。云何火¶
界。謂溫暖。云何風界。謂飄動。¶

云何眼根。謂眼識所依淨色。云何耳根。謂耳¶
識所依淨色。云何鼻根。謂鼻識所依淨色。云¶
何舌根。謂舌識所依淨色。云何身根。謂身識
<pb:KR6l0006_T_001-0627b>¶
所依淨色。¶

云何色。謂色。若好若醜。若中間。彼二識識。¶
先眼識。後意識。是名為色。云何聲。聲有二¶
種。謂因受四大起。因不受四大起。彼二識識。¶
先耳識。後意識。是名為聲。云何香。謂香。若¶
好若惡。若中間。彼二識識。先鼻識。後意識。¶
是名為香。云何味。謂味若可喜。若不可喜。若¶
中間。彼二識識。先舌識。後意識。是名為味。¶
云何觸入少分。謂澁滑輕重冷飢渴。彼二識¶
識。先身識。後意識。是名觸入少分。¶

云何無作色。謂法入所攝色。彼一識識。謂意¶
識。是名無作色。¶

云何眼識。謂依眼根行於色。云何耳識。謂依¶
耳根行於聲。云何鼻識。謂依鼻根行於香。云¶
何舌識。謂依舌根行於味。云何身識。謂依身¶
根行於觸。云何意識。謂依意根行於法。¶

云何受。有三受。謂苦受。樂受。不苦不樂受。云¶
何想。有三想。謂少想。多想。無量想。云何思。¶
心所作作。三種業生。謂善不善無記。云何¶
觸。謂三事和合生三種觸。謂苦觸。樂觸。不苦¶
不樂觸。云何憶。謂心發悟有三種。學無學非¶
學非無學。云何欲。謂心欲作。云何解脫。謂心¶
解已解當解。云何念。謂心不忘。云何定。謂一¶
心。云何慧。謂於法決斷。云何信。謂心淨。云¶
何精進。謂心堪能勇猛。云何覺。謂心麁。云何¶
觀。謂心細。云何放逸。謂不修善法。云何不放¶
逸。謂修善法。云何善根。有三善根。謂無貪無¶
恚無癡。云何不善根。有三不善根。謂貪恚癡。¶
云何無記根。有四無記根。謂無記愛。無記見。
<pb:KR6l0006_T_001-0627c>¶
無記慢。無記無明。云何結。有九結。謂愛結。¶
恚結。慢結。無明結。見結。他取結。疑結。嫉結。¶
慳結。云何愛結。謂三界貪。云何恚結。謂於眾¶
生相違。云何慢結。有七慢。謂慢。增慢。慢慢。¶
我慢。增上慢。不如慢。邪慢。云何慢。於卑謂¶
勝。於勝謂相似。於彼起輕心。自舉自高。是名¶
慢。云何增慢。於等謂勝。於勝謂等。於彼起輕¶
心。自舉自高。是名增慢。云何慢慢。於勝謂¶
勝。於彼起輕心。自舉自高。是名慢慢。云何我¶
慢。於五受陰。計我我所有。於彼起輕心。自舉¶
自高。是名我慢。云何增上慢。未得勝法謂得。¶
未到謂到。未觸謂觸。未證謂證。於彼起輕心。¶
自舉自高。是名增上慢。云何不如慢。於彼極¶
勝。謂小不如。於彼起輕心。自舉自高。是¶
不如慢。云何邪慢。非德謂德。於彼起輕心。自¶
舉自高。是名邪慢。如是七慢。名慢結。云何無¶
明結。謂三界無知。云何見結。有三見。謂身¶
見。邊見。邪見。云何身見。謂五受陰。見我我¶
所有。於彼起欲起忍起見。是名身見。云何邊¶
見。謂五受陰。或見常。或見斷。於彼起欲起忍¶
起見。是名邊見。云何邪見。謂謗因果。於彼起¶
欲起忍起見。是名邪見。如是三見。名見結。云¶
何他取結。有二見。謂見取戒取。云何見取。謂¶
五受陰第一勝妙。於彼起欲起忍起見。是名¶
見取。云何戒取。謂五受陰。清淨解脫出要。於¶
彼起欲起忍起見。是名戒取。如是二見。名他¶
取結。云何疑結。謂惑諦不了。云何嫉結。謂¶
心瞋增廣。云何慳結。謂心堅著。是名九結。¶

云何縛。謂結即是縛。復有三縛。謂貪欲縛。瞋
<pb:KR6l0006_T_001-0628a>¶
恚縛。愚癡縛。¶

云何使。有七使。謂貪欲使。瞋恚使。有愛使。¶
慢使。無明使。見使。疑使。云何貪欲使。有五種。¶
謂欲界繫見苦所斷貪。欲界繫見集滅道修¶
道所斷貪。如是五種。名貪欲使。云何瞋恚使。¶
有五種。謂欲界繫見苦所斷貪。欲界繫見集¶
滅道修道所斷瞋。如是五種。名瞋恚使。云何¶
有愛使。有十種。謂色界繫五種。無色界繫五¶
種。云何色界繫五種。謂色界繫見苦所斷愛。¶
色界繫見集滅道修道所斷愛。如色界繫五¶
種。無色界繫亦如是。如是十種。名有愛使。云¶
何慢使。有十五種。謂欲界繫五種。色界繫五¶
種。無色界繫五種。云何欲界繫五種。謂欲界¶
繫見苦所斷慢。欲界繫見集滅道修道所斷¶
慢。如欲界繫五種。色無色界繫亦如是。如是¶
十五種。名慢使。云何無明使。有十五種。謂欲¶
界繫五種。色界繫五種。無色界繫五種。云何¶
欲界繫五種。謂欲界繫見苦所斷無明。欲界¶
繫見集滅道修道所斷無明。如欲界繫五種。¶
色無色界繫亦如是。如是十五種。名無明使。¶
云何見使。有三十六種。謂欲界繫十二種。色¶
界繫十二種。無色界繫十二種。云何欲界繫¶
十二種。謂欲界繫見苦所斷身見邊見邪見見¶
取戒取。欲界繫見集所斷邪見見取。欲界繫¶
見滅所斷邪見見取。欲界繫見道所斷邪見¶
見取戒取。如欲界繫十二種。色無色界繫亦¶
如是。如是三十六種。名見使。云何疑使。有十¶
二種。謂欲界繫四種。色界繫四種。無色界繫¶
四種。云何欲界繫四種。謂欲界繫見苦所斷
<pb:KR6l0006_T_001-0628b>¶
疑。欲界繫見集滅道所斷疑。如欲界繫四種。¶
色無色界繫亦如是。如是十二種。名疑使。¶

云何煩惱上煩惱。所謂煩惱。即是上煩惱。復¶
有上煩惱非煩惱。謂除煩惱。若餘染污行陰。¶
云何纏。有八纏。謂睡眠掉悔慳嫉無慚無愧¶
(於十纏中無忿覆也)。¶

云何智。有十智。謂法智比智知他心智等智¶
苦智集智滅智道智盡智無生智。¶

云何法智。謂知欲界繫行苦無漏智。知欲界¶
繫行因無漏智。知欲界繫行滅無漏智。知斷¶
欲界繫行道無漏智。復次法智亦緣法智地¶
無漏智。是名法智。¶

云何比智。謂知色無色界繫行苦無漏智。知¶
色無色界繫行因無漏智。知色無色界繫行¶
滅無漏智。知斷色無色界繫行道無漏智。復¶
次比智亦緣比智地無漏智。是名比智。¶

云何知他心智。謂若智修果修得不失。知欲¶
界色界他眾生現在心心法。亦知無漏心之¶
法。是名知他心智。¶

云何等智。謂有漏慧。是名等智。¶

云何苦智。謂無漏智。思惟五受陰無常苦空¶
非我。是名苦智。¶

云何集智。謂無漏智。思惟有漏因因集有緣。¶
是名集智。¶

云何滅智。謂無漏智。思惟滅滅止妙離。是名¶
滅智。¶

云何道智。謂無漏智。思惟道道如跡乘。是¶
名道智。¶

云何盡智。謂我已知苦。我已斷集。我已證滅。
<pb:KR6l0006_T_001-0628c>¶
我已修道。於彼起智見明覺慧無間等。是名¶
盡智。¶

云何無生智。謂我已知苦。不復當知。我已斷¶
集。不復當斷。我已證滅。不復當證。我已修¶
道。不復當修。於彼起智見明覺慧無間等。是¶
名無生智。¶

復次我欲漏已盡。是名盡智。不復當生。是名¶
無生智。我有漏無明漏已盡。是名盡智。不復¶
當生。是名無生智。¶

云何見。謂智即是見。或有見非智。所謂八無¶
間忍。謂苦法忍。苦比忍。集法忍。集比忍。滅¶
法忍。滅比忍。道法忍。道比忍。是名見。若智¶
若見。即是無間等。云何得。謂得法。云何無想¶
定。謂遍淨天離欲。上地未離欲。作出要想思¶
惟先方便。心及心法滅。是名無想定。云何¶
滅盡定。謂無所有處離欲。上地未離欲。作¶
止息想先方便。心及心法滅。是名滅盡定。云¶
何無想天。謂眾生生無想天。心及心法滅。是¶
名無想天。云何命根。謂三界壽。云何種類。謂¶
眾生種類。云何處得。謂得方處。云何事得。¶
謂得陰。云何入得。謂得內外入。云何生。謂轉¶
陰。云何老。謂陰熟。云何住。謂行起未壞。云¶
何無常。謂行起壞。云何名身謂壞語。云何¶
句身。謂字滿。云何味身。謂字身說味身。云何¶
虛空。謂虛空無滿。容受諸色。來去無閡。云¶
何數滅。謂數滅是滅解脫。云何非數滅。謂¶
非數滅非解脫。¶

《眾事分阿毘曇》分別智品第二¶

十智。云何十。謂法智比智知他心智等智苦
<pb:KR6l0006_T_001-0629a>¶
智集智滅智道智盡智無生智。¶

云何法智緣。謂法智欲界繫行緣。及無漏緣。¶
云何比智緣。謂比智色無色界繫行緣。及無¶
漏緣。云何知他心智緣。謂知他心智欲界色¶
界繫現在他心心法緣。及無漏緣。云何等智¶
緣。謂等智一切法緣。云何苦智緣。謂苦智五¶
受陰緣。云何集智緣。謂集智有漏因緣。云何¶
滅智緣謂滅智數滅緣。云何道智緣。謂道智¶
學法無學法緣。云何盡智緣。謂盡智一切有¶
為法緣。及數滅緣。云何無生智緣。謂無生智¶
一切有為法緣。及數滅緣。¶

問以何等故。法智欲界繫行緣。及無漏緣。答¶
謂法智知欲界繫行苦。知欲界繫行因。知欲¶
界繫行滅。知斷欲界繫行道。是故說法智欲¶
界繫行緣及無漏緣。¶

以何等故。比智色無色界繫行緣。及無漏緣。¶
謂比智知色無色界繫行苦。知色無色界繫¶
行因。知色無色界繫行滅。知斷色無色界繫¶
行道。是故比智色無色界繫行緣及無漏緣。¶

以何等故。知他心智欲界色界繫現在他心¶
心法。¶

及無漏緣。謂知他心智。知欲界色界現在他¶
心心法及無漏緣。是故知他心智欲界色界¶
繫現在他心心法及無漏緣。¶

以何等故。等智一切法緣。謂等智知一切法¶
巧便不巧便非巧便非不巧便。是故等智一¶
切法緣。¶

以何等故。苦智五受陰緣。謂苦智知五受陰¶
無常苦空非我。是故苦智五受陰緣。
<pb:KR6l0006_T_001-0629b>¶

以何等故。集智有漏因緣。謂集智知有漏因¶
因集有緣。是故集智有漏因緣。¶

以何等故。滅智數滅緣。謂滅智知數滅滅止¶
妙離。是故滅智數滅緣。¶

以何等故。道智學無學法緣。謂道智知道道¶
如跡乘。是故道智學無學法緣。以何等故。盡¶
智一切有為法及數滅緣。謂盡智知我已知¶
苦已斷集已證滅已修道。是故盡智一切有¶
為法及數滅緣。¶

以何等故。無生智一切有為法及數滅緣。謂¶
無生智知我已知苦不復當知。已斷集不復¶
當斷。已證滅不復當證。已修道不復當修。是¶
故無生智一切有為法及數滅緣。¶

問法智。是幾智。幾智少分。答法智。即法智。¶
七智少分。謂知他心智。苦智。集智。滅智。道¶
智。盡智。無生智。¶

問比智。是幾智。幾智少分。答比智。即比智。¶
七智少分。謂知他心智。苦智。集智。滅智。道¶
智。盡智。無生智。¶

問知他心智。是幾智。幾智少分。答知他心智。¶
即知他心智。四智少分。謂法智。比智。等智。¶
道智。¶

問等智。是幾智。幾智少分。答等智。即等智。¶
一智少分。謂知他心智。¶

問苦智是幾智。幾智少分。答苦智。即苦智。四¶
智少分。謂法智。比智盡智。無生智。如苦智。¶
集智滅智亦如是。¶

問道智。是幾智。幾智少分。答道智。即道智。¶
五智少分。謂法智。比智。知他心智。盡智。無
<pb:KR6l0006_T_001-0629c>¶
生智。問盡智。是幾智。幾智少分。答盡智。即¶
盡智。六智少分。謂法智。比智。苦集滅道智。¶
如盡智。無生智亦如是。¶

云何法智。即法智。謂法智知欲界繫行苦。知¶
欲界繫行因。知欲界繫行滅。知斷欲界繫行¶
道。是故法智。即法智。云何法智知他心智。謂¶
法智。知他斷欲界繫行道無漏心心法。是故¶
法智知他心智。¶

云何法智苦智。謂法智。知欲界繫五受陰無¶
常苦空非我。是故法智苦智。云何法智集智。¶
謂法智知欲界繫行因因集有緣。是故法智¶
集智。¶

云何法智滅智。謂法智。知欲界繫行滅滅止¶
妙離。是故法智滅智。¶

云何法智道智。謂法智知斷欲界繫行道道¶
如跡乘。是故法智道智。¶

云何法智盡智。謂法智。知我已知欲界繫行¶
苦。知我已斷欲界繫行集。知我已證欲界繫¶
行滅。知我已修斷欲界繫行道。是故法智盡¶
智。¶

云何法智無生智。謂法智知我已知欲界繫¶
行苦不復當知。知已斷欲界繫行集不復¶
當斷。知我已證欲界繫行滅不復當證。知我¶
已修斷欲界繫行道不復當修。是故法智無¶
生智。云何比智。即比智。謂比智。知色無色界¶
繫行苦。知色無色界繫行因。知色無色界繫¶
行滅。知斷色無色界繫行道。是故比智。即¶
比智。¶

云何比智知他心智。謂比智。知他斷色無
<pb:KR6l0006_T_001-0630a>¶
色界繫行道無漏心心法。是故比智知他心¶
智。¶

云何比智苦智。謂比智。知色無色界繫五受¶
陰無常苦空非我。是故比智苦智。¶

云何比智集智。謂比智。知色無色界繫行因¶
因集有緣。是故比智集智。¶

云何比智滅智。謂比智。知色無色界繫行滅¶
滅止妙離。是故比智滅智。¶

云何比智道智。謂比智。知斷色無色界繫行¶
道道如跡乘。是故比智道智。云何比智盡智。¶
謂比智。知我已知色無色界繫行苦。知我已¶
斷色無色界繫行集。知我已證色無色界繫¶
行滅。知我已修斷色無色界繫行道。是故比¶
智盡智。¶

云何比智無生智。謂比智。知我已知色無色¶
界繫行苦不復當知。知我已斷色無色界繫¶
行集不復當斷。知我已證色無色界繫行滅¶
不復當證。知我已修斷色無色界繫行道不¶
復當修。是故比智無生智。¶

云何知他心智。即知他心智。謂知他心智。知¶
他欲界色界繫現在心心法及無漏心心法。¶
是故知他心智。即知他心智。¶

云何知他心智法智。謂知他心智。知他斷欲¶
界繫行道無漏心心法。是故知他心智法智。¶

云何知他心智比智。謂知他心智。知他斷色¶
無色界繫行道無漏心心法。是故知他心智¶
。¶

云何知他心智等智。謂知他心智。知他有漏¶
心心法。是故知他心智等智。云何知他心智
<pb:KR6l0006_T_001-0630b>¶
道智。謂知他心智。知他無漏心心法。是故知¶
他心智道智。云何等智即等智。謂等智知一¶
切法巧便不巧便非巧便非不巧便。是故等¶
智即等智。¶

云何等智知他心智。謂等智。知他有漏心心¶
法。是故等智知他心智。¶

云何苦智即苦智。謂苦智。知五受陰無常苦¶
空非我。是故苦智即苦智。¶

云何苦智法智。謂苦智。知欲界繫五受陰無¶
常苦空非我。是故苦智法智。云何苦智比智。¶
謂苦智。知色無色界繫五受陰無常苦空非¶
我。是故苦智比智。¶

云何苦智盡智謂苦智。知我已知苦。是故苦¶
智盡智。¶

云何苦智無生智。謂苦智。知我已知苦不復¶
當知。是故苦智無生智。¶

云何集智即集智。謂集智知有漏因因集有¶
緣。是故集智即集智。¶

云何集智法智。謂集智知欲界繫行因因集¶
有緣。是故集智法智。¶

云何集智比智。謂集智。知色無色界繫行因¶
因集有緣。是故集智比智。¶

云何集智盡智。謂集智。知我已斷集。是故集¶
智盡智。¶

云何集智無生智。謂集智。知我已斷集不復¶
當斷。是故集智無生智。¶

云何滅智即滅智。謂滅智知滅滅止妙離。是¶
故滅智即滅智。¶

云何滅智法智。謂滅智。知欲界繫行滅滅止
<pb:KR6l0006_T_001-0630c>¶
妙離。是故滅智法智。¶

云何滅智比智。謂滅智。知色無色界繫行滅¶
滅止妙離。是故滅智比智。¶

云何滅智盡智。謂滅智。知我已證滅。是故滅¶
智盡智。¶

云何滅智無生智。謂滅智。知我已證滅不復¶
當證。是故滅智無生智。¶

云何道智即道智。。知道道如跡乘。¶
是故道智即道智。¶

云何道智法智。謂道智。知斷欲界繫行道道¶
如跡乘。是故道智法智。¶

云何道智比知。謂道智。知斷色無色界繫行¶
道道如跡乘。是故道智比智。云何道智知他¶
心智。謂道智。知他無漏心心法。是故道智知¶
他心智。¶

云何道智盡智。謂道智。知我已修道。是故道¶
智盡智。¶

云何道智無生智。謂道智。知我已修道不復¶
當修。是故道智無生智。¶

云何盡智即盡智。謂盡智。知我已知苦我已¶
斷集我已證滅我已修道。是故盡智即盡智。¶

云何盡智法智。謂盡智。知我已知欲界繫行¶
苦。我已斷欲界繫行集。我已證欲界繫行滅。¶
我已修斷欲界繫行道。是故盡智法智。¶

云何盡智比智。謂盡智知我已知色無色界¶
繫行苦。我已斷色無色界繫行集。我已證色¶
無色界繫行滅。我已修斷色無色界繫行道。¶
是故盡智比智。¶

云何盡智苦智。謂盡智。知我已知苦。是故盡
<pb:KR6l0006_T_001-0631a>¶
智苦智。¶

云何盡智集智。謂盡智。知我已斷集。是故盡¶
智集智。¶

云何盡智滅智。謂盡智。知我已證滅。是故盡¶
智滅智。¶

云何盡智道智。謂盡智。知我已修道。是故盡¶
智道智。¶

云何無生智即無生智。謂無生智。知我已知¶
苦不復當知。我已集斷集不復當斷。我已證滅¶
不復當證。我已修道不復當修。是故無生智¶
即無生智。¶

云何無生智法智謂無生智。知我已知欲界¶
繫行苦不復當知。我已斷欲界繫行集不復¶
當斷。我已證欲界繫行滅不復當證。我已修¶
斷欲界繫行道不復當修。是故無生智法智。¶

云何無生智比智。謂無生智。知我已知色無¶
色界繫行苦不復當知。我已斷色無色界繫¶
行集不復當斷。我已證色無色界繫行滅不¶
復當證。我已修斷色無色界繫行道不復當¶
修。是故無生智比智。¶

云何無生智苦智。謂無生智。知我已知苦不¶
復當知。是故無生智苦智。¶

云何無生智集智。謂無生智。知我已斷集不¶
復當斷。是故無生智集智。¶

云何無生智滅智。謂無生智。知我已證滅不¶
復當證。是故無生智滅智。¶

云何無生智道智。謂無生智。知我已修道不¶
復當修。是故無生智道智。¶

問此十智。幾有漏。幾無漏。答一有漏。八無
<pb:KR6l0006_T_001-0631b>¶
漏。一當分別。智他心智。或有漏。或無漏。云¶
何有漏。謂知他心智。知他心有漏心心法。云¶
何無漏。謂知他心智。知他無漏心心法。¶

問此十智。幾有漏緣。幾無漏緣。答二有漏緣。¶
謂苦智集智。二無漏緣。謂滅智道智。六當分¶
別。法智。或有漏緣。或無漏緣。云何有漏緣。¶
謂法智苦緣集緣。云何無漏緣。謂法智滅緣¶
道緣。如法智。比智盡智無生智亦如是。知¶
他心智。或有漏緣。或無漏緣。云何有漏緣謂¶
知他心智。知他有漏心心法。云何無漏緣謂¶
知他心智。知他無漏心心法。等智。或有漏¶
緣。或無漏緣。云何有漏緣。謂等智苦緣集¶
緣。云何無漏緣。謂等智滅緣道緣。及虛空非¶
數滅緣。問此十智。幾有為。幾無為。答謂十智¶
一切是有為無無為。¶

問此十智。幾有為緣。幾無為緣。答四有為緣。¶
謂知他心智。苦智集智。道智。一無為緣。謂滅¶
智。五當分別。法智。或有為緣。或無為緣。云¶
何有為緣。謂法智。苦緣。集緣。道緣。云何無¶
為緣。謂法智滅緣。如法智。比智盡智無生智¶
亦如是。等智。或有為緣。或無為緣。云何有¶
為緣。謂等智。苦緣。集緣。道緣。云何無為緣。¶
謂等智二種。滅緣及虛空緣。¶
眾事分阿毘曇經第一卷
<pb:KR6l0006_T_001-0631c>¶

